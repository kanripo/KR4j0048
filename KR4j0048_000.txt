# -*- mode: mandoku-view; -*-
#+TITLE: 夢窗稿
#+DATE: 2015-08-25 00:48:31.556230
#+PROPERTY: ID KR4j0048
#+PROPERTY: BASEEDITION WYG    
#+PROPERTY: JUAN 提要
<pb:KR4j0048_WYG_000-1a>¶
欽定四庫全書　　　　　集部十¶
　夢窻稿　　　　　　　　詞曲類一(詞集之屬/)¶
　　提要¶
　　　　(臣/)等謹按夢窻稿四巻補遺一巻宋吳文英¶
　　　　撰文英字君特夢窻其自號也慶元人所著¶
　　　　詞有甲乙丙丁四稿毛晉初得其丙丁二稿¶
　　　　刻於宋詞第五集中復摭其絶筆一篇佚詞¶
　　　　九篇附于巻末續乃得甲乙二稿刻之第六¶
<pb:KR4j0048_WYG_000-1b>¶
　　　　集中晉原跋此本即晉所刻而四稿合為一¶
　　　　集則又後人所移併也所録絶筆鶯啼序一¶
　　　　首殘缺過半而乃有全文在乙稿補遺之中¶
　　　　綘都春一首亦先載乙稿之中今巻末仍未¶
　　　　削去是亦刋非一時失于檢校之故矣其分¶
　　　　為四集之由不甚可解晉跋稱文英謝世之¶
　　　　後同遊集其丙丁兩年稿釐為二巻按文英¶
　　　　卒于淳祐十一年辛亥不應獨丙丁二年有¶
<pb:KR4j0048_WYG_000-2a>¶
　　　　詞且丙稿有乙已所作永遇樂甲辰所作滿¶
　　　　江紅而甲午嵗旦一首乃介于其中丁稿有¶
　　　　癸卯所作思佳客壬寅所作六醜甲辰所作¶
　　　　鳯棲梧而丙午所作西江月亦在巻内則丙¶
　　　　丁二稿不應分属丙丁二年且甲稿有癸卯¶
　　　　作乙稿有端平丙申作淳祐辛亥作亦絶不¶
　　　　以編年為序疑其初不自收拾後裒輯舊作¶
　　　　得一巻即為一集以十干為之標目原未嘗¶
<pb:KR4j0048_WYG_000-2b>¶
　　　　排比先後耳文英及與姜䕫辛棄疾游倡和¶
　　　　具載集中而又有夀賈似道諸作殆亦晚節¶
　　　　頹唐如朱希真陸游之比其詞則卓然南宋¶
　　　　一大宗沈泰嘉樂府指迷稱其深得清真之¶
　　　　妙但用事下語太晦處人不易知張炎樂府¶
　　　　指迷亦稱其如七寳樓臺炫人眼目折碎下¶
　　　　來不成片段所短所長評品皆為平允盖其¶
　　　　天分不及周邦彦而研錬之功則過之詞家¶
<pb:KR4j0048_WYG_000-3a>¶
　　　　之有文英亦如詩家之有李啇隠也其稿屢¶
　　　　經傳寫多有訛脫如朱存理鐵網珊瑚載文¶
　　　　英手書江南春詞題下註張筠荘杜衡山荘¶
　　　　而刻本佚上三字是其明証他如夜飛鵲後¶
　　　　闋輕冰潤句輕字上當脫一字解語花門横¶
　　　　皺碧一首後闋冷雲荒翠句翠字與全首之¶
　　　　韻不叶塞翁吟别一首後闋吳女暈濃句女¶
　　　　字據譜當作平聲髙山流水後闋唾碧牕噴¶
<pb:KR4j0048_WYG_000-3b>¶
　　　　花茸句音律不叶文義亦不可解惜紅衣一¶
　　　　闋仿白石調而作後闋當時醉近繡箔夜吟¶
　　　　句止八字考姜䕫原詞作維舟試望故國𣺌¶
　　　　天北句實九字不惟少一字且脫一韻齊天¶
　　　　樂尾句畫旗塞鼓據譜尚脫一字垂絲釣前¶
　　　　闋波光掩映燭花黯淡二句掩字不應叶又¶
　　　　不宜作四字句繞佛閣舊霞艶錦一首前闋¶
　　　　東風揺颺花絮下闕三字然花絮二字乃句¶
<pb:KR4j0048_WYG_000-4a>¶
　　　　尾押韻以前詞怕教徹膽寒光見懷抱句推¶
　　　　之則闕字當在花絮二字之上毛本校刋皆¶
　　　　未及是正至乙亥之醜奴兒慢丙稿又易其¶
　　　　名曰愁春未醒則因潘元質此詞以愁春未¶
　　　　醒作起句故後人又有此名據以追改舊題¶
　　　　尤乖舛矣乾隆四十六年十月恭校上¶
　　　　　　　總纂官(臣/)紀昀(臣/)陸鍚熊(臣/)孫士毅¶
　　　　　　　總　校　官　(臣/)　陸　費　墀¶
