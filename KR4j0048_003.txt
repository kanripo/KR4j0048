# -*- mode: mandoku-view; -*-
#+TITLE: 夢窗稿
#+DATE: 2015-08-25 00:48:31.629909
#+PROPERTY: ID KR4j0048
#+PROPERTY: BASEEDITION WYG    
#+PROPERTY: JUAN 乙稿跋
<pb:KR4j0048_WYG_003-1a>¶
夢窻乙稿跋¶
余家藏書未備如四明呉夢窻詞稿二十年前僅見丙¶
丁二集因遂授梓盖尺錦寸繡不忍秘諸枕中也今又¶
得甲乙二冊但錯簡紛然如風裏落花誰是主此南唐¶
後主亡國詞䜟也無可奈何花落去似曽相識燕歸來¶
巧對晏元獻公與江都尉同遊池上一段佳話久已耳¶
熱豈容攘美又如秦少㳺門外綠隂千頃蘇子瞻敲門¶
試問野人家周美成倚樓無語理瑶琴歐陽永叔佳人¶
<pb:KR4j0048_WYG_003-1b>¶
初試薄羅裳之類各入本集不能條舉但如雲接平岡¶
對宿煙收諸篇自注附某集者姑仍之未識誰主誰賓¶
也古虞毛晉識¶
#+PROPERTY: JUAN 丙稿卷三
<pb:KR4j0048_WYG_003-2a>¶
欽定四庫全書¶
　夢窗丙稿巻三¶
　　　　　　　　　　　　宋　呉文英　撰¶
　　丹鳯吟(賦陳宗之/芸居樓)¶
麗錦長安人海避影繁華結廬深寂燈窗雪户光映夜¶
寒東壁心彫鬢改鏤氷刻水縹簡離離風籖索索怕遣¶
花蟲蠧粉自採秋芸&KR1898;架香汎纎碧　更上新梯窈窕¶
暮山淡著城外色舊雨江湖逺問桐隂門巷燕曾相識¶
<pb:KR4j0048_WYG_003-2b>¶
吟壺天小不覺翠蓬雲隔桂斧月宫三萬手計元和通¶
籍輭紅滿路誰聘幽素客¶
　　喜遷鸎(甲辰冬至寓越兒/輩尚留𤓰涇蕭寺)¶
冬分人别渡倦客晚潮傷頭俱雪雁影秋空蝶情春蕩¶
幾處路窮車絶把酒共温寒夜倚繡添慵時節又底事¶
對愁雲江國離心還折　吳越重㑹面撿㸃舊吟同看¶
燈花結兒女相思年華輕送隣户斷簫聲噎待移杖藜¶
雪後猶怯蓬萊寒濶晨起嬾任鴉林催曉梅窗沈月¶
<pb:KR4j0048_WYG_003-3a>¶
　　栁梢青(與龜翁登研山觀雪懐癸/夘嵗臘朝斷橋並馬之游)¶
斷夢游輪孤山路杳越樹隂新流水凝酥征衫沾淚都¶
是離痕　玉屏風冷愁人醉爛漫梅花翠雲傍夜船回¶
惜春門掩一鏡香塵¶
　　生查子(稽山對/雪有感)¶
暮雲千萬重寒夢家鄉逺愁見越溪娘鏡裏梅花面¶
醉情啼枕氷往事分釵燕三月灞陵橋心剪東風亂¶
　　玉漏遲(中/秋)¶
<pb:KR4j0048_WYG_003-3b>¶
雁邊風訊小飛瓊望杳碧雲先晚露冷欄干定怯藕絲¶
氷腕浄洗浮雲片玉勝花影春燈相亂秦鏡滿素娥未¶
肯分秋一半　每圓處即良宵甚此夕偏饒對歌臨怨¶
萬里嬋娟幾許霧屏雲幔孤兔淒涼照水曉風起銀河¶
西轉摩淚眼瑶臺夢回人遠¶
　　一剪梅(贈友/人)¶
遠目傷心樓上山愁裏長眉别後蛾鬟暮雲低壓小欄¶
干教問孤鴻因甚先還　痩倚溪橋梅夜寒雪欲銷時¶
<pb:KR4j0048_WYG_003-4a>¶
淚不禁彈剪成釵勝待歸看春在西窗燈火更闌¶
　　㸃絳唇(越山/見梅)¶
春未來時酒攜不到千巖路痩還如許晚色天寒處¶
無限新愁難對風前語行人去暗銷春素横笛空山暮¶
　　絳都春(題蓬萊/閣燈屏)¶
螺屏㬉翠正霧捲暮色星河浮霽路幕遞香街馬衝塵¶
東風細梅槎凌海横鼇背倩穏載蓬萊雲氣寳街斜轉¶
氷娥素影夜清如水　應記千秋化鶴舊華表認得山¶
<pb:KR4j0048_WYG_003-4b>¶
川猶是暗解繡囊争擲金錢游人醉笙歌曉度晴霞外¶
又上苑春生一葦便教接宴鸎花萬紅鏡裏¶
　　祝英臺近(除夜/立春)¶
剪紅情裁緑意花信上釵股殘日東風不放歲華去有¶
人添燭西窗不眠侵曉笑聲轉新年鸎語　舊尊俎玉¶
纎曾擘黄柑柔香繫幽素歸夢湖邊還迷鏡中路可憐¶
千㸃吳霜寒銷不盡又相對落梅如雨¶
　　燭影揺紅(元夕/微雨)¶
<pb:KR4j0048_WYG_003-5a>¶
碧澹山姿暮寒愁沁歌眉淺障泥南陌潤輕酥燈火深¶
深院入夜笙歌漸㬉綵旗翻宜男舞遍恣游不怕素襪¶
塵生行裙紅濺　銀燭籠紗翠屏不照殘梅怨洗粧清¶
靨溼春風宜帶啼痕看楚夢留情未散素娥愁天長信¶
逺曉窗移枕酒困香殘春隂簾捲¶
　　埽花遊(賦瑶圃萬/象皆春堂)¶
㬉波印日倒秀影秦山曉鬟梳洗步帷艷綺正梁園未¶
雪海棠猶睡藉緑盛紅怕委天香到地畫舩繫舞西湖¶
<pb:KR4j0048_WYG_003-5b>¶
暗黄虹卧新霽　天夢春枕被和鳯筑東風宴歌曲水¶
海宫對起燦驪光乍溼杏梁雲氣夜色瑶臺禁蠟初傳¶
翡翠喚春醉問人間幾番桃李¶
　　西江月(賦瑶圃青梅/枝上晚花)¶
枝裊一痕雪在葉藏幾豆春濃玉奴最晚嫁東風來結¶
梨花幽夢　香力添&KR1898;羅被痩肌猶怯氷綃緑隂青子¶
老溪橋羞見東隣嬌小¶
　　宴清都(餞嗣榮仲/享還京)¶
<pb:KR4j0048_WYG_003-6a>¶
翠羽飛梁苑連催發暮檣留話江燕塵階墮珥瑶扉乍¶
鑰綵繩雙罥新煙暗葉成隂效翠嫵西陵送逺又趂得¶
蕋露天香春留建章花晚　歸來笑折仙桃瓊樓宴蕚¶
金漏催箭蘭亭秀語烏絲潤墨漢宫傳翫紅歌醉玉天¶
上倩鳯尾時題畫扇問幾時重駕巫雲蓬萊路淺¶
　　桃源憶故人¶
越山青斷西陵浦一岸宻隂疎雨潮帶舊愁生莫曾折¶
垂楊處　桃根桃葉當時渡嗚咽風前柔櫓燕子不留¶
<pb:KR4j0048_WYG_003-6b>¶
春住空寄離檣語¶
　　浣溪沙(題史菊/屏扇)¶
門巷深深小畫樓闌干曾識凭春愁新蓬遮却繡鵷游¶
　桃觀日斜香掩户蘋溪風起水東流紫茰玉腕又逢¶
秋¶
　　木蘭花慢(夀秋/壑)¶
記瓊林宴起輭紅路幾西風想漢影千年荆江萬頃杳¶
信長通金狨錦韀賜馬又霜横漢節棗仍紅細栁春隂¶
<pb:KR4j0048_WYG_003-7a>¶
喜色四郊秋事年豐　從容歲晚玉闗長不閉静邊鴻¶
訪武昌舊壘山川相繆日費詩筒蘭宫繫書翠羽帶天¶
香飛下玉芙容明月瑶笙奏徹倚樓黄鶴聲中¶
　　水龍吟(遇秋壑湖上/舊居寄贈)¶
小湖北嶺雲多小園暗碧鸎啼處朝回勝賞墨池香潤¶
吟舩繋雨霓節千妃錦颿一箭攜將春去算歸期未卜¶
青煙散後春城詠飛花句　黄鶴樓頭月午奏玉龍江¶
梅解舞&KR1898;風紫禁嚴更清夢思懷幾許秋水生時賦情¶
<pb:KR4j0048_WYG_003-7b>¶
還在南屏别墅看章臺走馬長堤種取柔絲千樹¶
　　夜行舩(贈趙/梅壑)¶
碧甃清漪方鏡小綺疏浄半塵不到古鬲香深宫壼花¶
換留取四時春好　樓上眉山雲窕窈香衾夢鎮疎清¶
曉並蒂蓮開合歡屏㬉玉漏又催朝早¶
　　朝中措(贈趙/梅壑)¶
吳山相對越山青湘水一春平粉字情深題葉紅波香¶
染浮萍　朝雲暮雨玉壺塵世金屋瑶京晚雨西陵潮¶
<pb:KR4j0048_WYG_003-8a>¶
汛沙鷗不似身輕¶
　　塞翁吟(餞梅津除/郎赴闕)¶
有約西湖去移棹曉折芙容算終是稱心紅染不盡&KR1898;¶
風千桃過眼春如夢還認錦疊雲重弄晚色舊香中旋¶
撑入深叢　從容情猶賦氷車健筆人未老南屏翠峯¶
轉河影浮查信早素妃呌海目歸來太液池東紅衣卸¶
了結子成蓮夭勁秋濃¶
　　風入松(夀梅/壑)¶
<pb:KR4j0048_WYG_003-8b>¶
一颿江上暮潮平騎鶴過瑶京湘波山色青天外紅香¶
蕩玉珮東丁西圃仍圓夜月南風微弄秋聲　阿咸才¶
俊翠壺氷王母最憐生萬年枝上千年葉垂楊鬢春共¶
青青連喚碧筩傳酒雲回一曲雙成¶
　　燭影揺紅(越上霖/雨應禱)¶
秋入燈花夜深簷影琵琶語越娥青鏡洗紅埃山鬬秦¶
眉嫵相間金茸翠畝認城隂春畊舊處晚舂相應新稻¶
炊香疎煙林莽　清磬風前海沈宿褭芙蓉炷阿香秋¶
<pb:KR4j0048_WYG_003-9a>¶
夢起嬌啼玉女傳幽素人駕海查未渡試梧桐聊分宴¶
俎採菱别調留取蓬萊霎時雲住¶
　　尾犯(贈浪翁重/客吳門)¶
翠被落紅粧流水膩香猶共吳越十載江楓冷霜波成¶
纈燈院靚涼花乍剪桂園深幽香旋折醉雲吹散晚樹¶
細蟬時替離歌咽　長亭曾送客偷賦錦雁留别淚接¶
孤城𣺌平蕪煙濶半菱鏡青門重售採香堤秋蘭共結¶
故人顦顇逺夢越來溪畔月¶
<pb:KR4j0048_WYG_003-9b>¶
　　水龍吟(夀嗣/榮王)¶
望中璇海波新訊查又匝銀河轉金風細褭龍枝聲奏¶
鈞簫秋逺南極飛仙夜來催駕祥光重見紫霄承露掌¶
瑶池䕃宻蟠桃秀螽蓮綻　新棟晴翬凌漢半凉生蘭¶
繁書巻繡裳五色昆臺十二香深簾捲花蕚樓高處連¶
清曉千秋傳宴賜長生玉字鸞迴鳯舞下蓬萊殿¶
　　宴清都(夀秋/壑)¶
翠匝西門栁荆州昔未來時正春痩如今䞉舞西風舊¶
<pb:KR4j0048_WYG_003-10a>¶
色勝東風秀黄梁露溼秋江轉萬里雲檣蔽晝正虎落¶
馬静晨嘶連營夜沈刁斗　含章換幾桐隂千官邃幄¶
韶鳯還奏席前夜人天低燕宻御香盈袖星槎信約長¶
在醉興𣺌銀河賦就對小弦月挂南樓涼浮桂酒¶
　　聲聲慢(夀方/泉)¶
鸎團棖徑鱸躍蓴波重來雨過中秋酒市漁鄉西風勝¶
似春柔宿舂去年村墅看黄雲還委西疇鳯池去信吳¶
人有分借與遲留　應是香山續夢又凝香追詠重到¶
<pb:KR4j0048_WYG_003-10b>¶
蘇州青鬢江山足成千歲風流圍腰御仙花底襯月中¶
金粟香浮夜燕久攬秋雲平倚畫樓¶
　　永遇樂(乙巳中/秋風雨)¶
風拂塵徽雨侵涼榻纔動幽思緩酒消更移燈傍影浄¶
洗芭蕉耳銅華滄海愁霾重嶂燕北雁南天外算隂晴¶
渾似幾番渭城故人離㑹　青樓舊日髙歌取醉玉妃¶
浄几梳洗紅葉流光蘋花兩鬢心事成秋水白凝虚曉¶
香吹輕爐倚窗小瓶疎桂問深宫嫦娥正在妬雲第幾¶
<pb:KR4j0048_WYG_003-11a>¶
　　西江月(登蓬萊/閣看桂)¶
清夢重遊天上古香吹下雲頭簫聲三十六宫愁髙處¶
花驚風驟　客路羈情不斷闌干晚色先收千山濃緑¶
未成秋誰見月中人痩¶
　　朝中措(題陸桂/山詩集)¶
殷雲凋葉晚晴初籬落認奚奴纔近西窗燈火旋收殘¶
夜琴書　秋深露重天空海濶玉界香浮木落秦山清¶
痩西風幾許工夫¶
<pb:KR4j0048_WYG_003-11b>¶
　　秋蕋香(和吳見山/賦落桂)¶
寳月驚塵墮曉愁瑣空枝殘照古苔幾㸃露螢小銷減¶
秋光旋少　佩丸尚憶春酥褭故人老斷香忍和淚痕¶
埽魂返東籬夢杳¶
　　惜秋華(八月飛翼/樓登髙)¶
思𣺌西風悵行踪浪逐南飛髙雁怯上翠微危樓更堪¶
凭晚蓬萊對起幽雲澹埜色山容愁捲清淺瞰滄波静¶
銜秋痕一綫　十載寄吳苑慣東籬深處把露黄偷剪¶
<pb:KR4j0048_WYG_003-12a>¶
移暮景照越鏡意銷香斷秋娥賦得閒情倚翠尊小眉¶
初展深勸待明朝醉巾重岸¶
　　聲聲慢(和沈時亝八/日登髙韻)¶
慿髙入夢揺落闗情寒香吹盡空巖墜葉銷紅欲題秋¶
訊難緘重陽正隔殘照趂西風不響雲尖椉半暝看殘¶
山灌翠&KR1233;水開匳　暗省長安年少幾傳盃弔甫把菊¶
招潛身老江湖心隨飛雁天南烏紗倩誰重整映風林¶
鈎玉纎纎漏聲起亂星河入影畫簷¶
<pb:KR4j0048_WYG_003-12b>¶
　　㸃絳唇(和吳見/山韻)¶
金井空隂枕痕厯盡秋聲閙夢長難曉月樹愁鴉悄¶
梅壓檐梢寒蝶尋香到窗黏了翠池春小波冷鴛鴦覺¶
　　又(有懷/蘇州)¶
明月茫茫夜來應照南橋路夢遊熟處一枕啼秋雨¶
可惜人生不向吳城住心期誤雁將秋去天逺青山暮¶
　　慶春宫(題錢得/閒園池)¶
春屋圍花秋池沿草舊家錦籍川原蓮尾分津桃邊迷¶
<pb:KR4j0048_WYG_003-13a>¶
路片紅不到人間亂篁蒼暗料惜把行題共刪小晴簾¶
捲獨占西嬙一鏡清寒　風光未老吟潘嘶騎征塵秖¶
付慿欄鳴瑟傳杯辟邪翻燼繋船香斗春寛晚林青外¶
亂鴉著斜陽幾山粉銷莫染猶是秦宫緑擾雲鬟¶
　　蝶戀花(和吳見/山韻)¶
明月枝頭香滿路幾日西風落盡花如雨倒照秦眉天¶
鏡古秋明白鷺雙飛處　自摘霜蔥宜薦俎可惜重陽¶
不把黄花與帽墮笑慿纎手取清歌莫送秋聲去¶
<pb:KR4j0048_WYG_003-13b>¶
　　玉樓春(和吳見/山韻)¶
闌干獨倚天涯客心影暗彫風葉寂千山秋入雨中青¶
一雁暮隨雲去急　霜花强弄春顔色相弔年光澆大¶
白海煙沈處倒殘霞一杼鮫綃和淚織¶
　　栁梢青(題錢得閒/四時圖畫)¶
翠嶂圍屏留連迅景花外油亭淡色煙昏濃光清曉一¶
幅閒情　輞川落日漁罾寫不盡人間四并亭上秋聲¶
鸎能春語難入丹青¶
<pb:KR4j0048_WYG_003-14a>¶
　　燭影揺紅(餞馮深居翼/日深居初度)¶
飛蓋西園晚秋恰勝春天氣霜花開盡錦屏空紅葉新¶
裝綴時放清杯泛水暗淒涼東風舊事夜吟不就松影¶
䦨干月籠寒翠　莫唱陽闗但慿綵袖歌千歲秋星入¶
夢隔明朝十載吳宫㑹一棹回潮渡葦正西窗燈花報¶
喜栁蠻櫻素試酒争憐不教不醉¶
　　齊天樂(與馮深居/登禹陵)¶
三千年事殘鴉外無言倦慿秋樹逝水移川高陵變谷¶
<pb:KR4j0048_WYG_003-14b>¶
𨚗識當時神禹幽雲怪雨翠萍溼空梁夜深飛去雁起¶
青天數行書似舊藏處　寂寥西窗坐久故人慳㑹遇¶
同剪燈語敗蘚殘碑零圭斷璧重拂人間塵土霜紅罷¶
舞漫山色青青霧朝煙暮岸鎖春舩畫旗賽鼓¶
　　水龍吟(夀梅/津)¶
杜陵折栁狂吟硯波尚溼紅衣露仙桃宴早江梅春近¶
還催客句宫漏傳雞禁門嘶騎宦情熟處正黄編夜展¶
天香字㬉春蔥剪紅蜜炬　宫帽鸞枝醉舞思飄颺臞¶
<pb:KR4j0048_WYG_003-15a>¶
仙風舉星羅萬巻雲驅千陣飛豪海雨長壽盃深探春¶
腔穏江湖同賦又看看便繋金狨鸎曉傍西湖路¶
　　又(用見山/韻餞别)¶
夜分谿館漁燈巷聲乍寂西風定河橋送逺玉簫吹斷¶
霜絲舞影薄絮秋雲澹蛾山色宦情歸興怕煙江渡後¶
桃花又汎宫溝上春流𦂳　新句欲題還省透香煤重¶
箋誤隠西園已負林亭移酒松泉薦茗攜手同歸處玉¶
奴喚緑窗春近想驕驄又踏西湖二十四番花訊¶
<pb:KR4j0048_WYG_003-15b>¶
　　浣溪沙(陳少逸席上用/聨句韻有贈)¶
秦黛横愁送暮雲越波秋淺暗啼昏空庭春草緑如裙¶
　綵扇不歌原上酒青門頻返月中魂花開空憶倚闌¶
人¶
　　又¶
一曲鸞簫别綵雲燕釵塵澀鏡華昏灞橋舞色褪藍裙¶
　湖上醉迷西子夢江頭春斷倩離魂旋緘紅淚寄行¶
人¶
<pb:KR4j0048_WYG_003-16a>¶
　　探春慢(龜翁下世/後登研山)¶
苔徑曲深深不見故人輕敲幽户細草春回目送流光¶
一羽重雲冷哀雁斷翠微空愁蝶舞逞鳴鞭游蓬小夢¶
枕殘驚寤　還識西湖醉路向栁下並鞍銀袍吹絮事¶
影難追𨚗負燈牀聞雨氷谿慿誰照影有明月椉興去¶
暗相思梅孤痩共江亭暮¶
　　塞垣春(丙午/歲旦)¶
漏瑟侵瓊筦潤鼓借烘爐㬉藏鈎怯冷畫難臨曉隣語¶
<pb:KR4j0048_WYG_003-16b>¶
鸎轉殢緑窗細呪浮梅琖換蜜炬花心短夢驚回林鴉¶
起曲屏春事天逺　迎路栁絲裙看争拜東風盈灞橋¶
岸髻落寳釵寒恨花勝遲燕漸街簾影轉還似新年過¶
郵亭一相見南陌又燈火繡囊塵香淺¶
　　一剪梅(賦處静以梅/花枝見贈)¶
老色頻生玉鏡塵雪澹春姿越看精神溪橋人去幾黄¶
昏流水泠泠都是啼痕　細雨輕寒莫掩門蕚緑燈前¶
酒帶香温風情誰道不因春春到一分花痩一分¶
<pb:KR4j0048_WYG_003-17a>¶
　　木蘭花慢(餞韓似亝赴/江東醝幕)¶
潤寒梅細雨捲燈火暗塵香正萬里胥濤流光漲膩春¶
共東江雲檣未傳燕語過罘罳垂栁舞鵞黄留取行人¶
繫馬輭紅深處聞鸎　霽月清風凝望久悠颺鄖山蒼¶
又紫簫一曲還吹别調楚際吳傍仙方袖中袐寳遣蓬¶
萊弱水變飛霜寒食春城秀句赴花飛入宫牆¶
　　探芳信(賀雲麓先生/祕閣滿月)¶
探春到見綵花釵頭玉燕來早正紫龍眠重明月弄清¶
<pb:KR4j0048_WYG_003-17b>¶
曉夜塵不沁銀河水金盎供新澡鎮帷犀䕶𦂳東風秀¶
藏芝草　星斗燦懐抱問霧㬉藍田玉長多少禁苑傳¶
香栁邊語聴鸎報片雲飛趂春潮去紅輭長安道試回¶
頭一㸃蓬萊翠小¶
　　燕歸梁(對雪醒坐上/雲麓先生)¶
一片游塵拂鏡灣素影䕶梅殘行人無語看春山背東¶
風兩蒼顔　夢飛不到梨花外孤館閉更寒誰憐消渇¶
老文園聴溪聲瀉氷泉¶
<pb:KR4j0048_WYG_003-18a>¶
　　解語花(立春風雨併餞翁/處静江上之役)¶
簷花舊滴帳燭新啼香潤殘冬被澹煙疏綺凌波步暗¶
阻傍牆挑薺梅痕似洗空㸃㸃年華别淚花鬢愁釵股¶
籠寒綵燕沾雲膩　還鬭辛盤葱翠念青絲牽恨曾試¶
纎指雁回潮尾征帆去似與東風相避泥雲萬里應剪¶
斷紅情緑意年少時偏愛輕憐和酒香宜睡¶
　　祝英臺近(餞陳少逸被/倉臺檄行部)¶
問流花尋夢草雲㬉翠微路錦雁峯前淺約晝行處不¶
<pb:KR4j0048_WYG_003-18b>¶
教嘶馬飛春一奩越鏡𨚗銷盡紅吟緑賦　送人去長¶
絲初染柔黄晴和曉煙舞心事偷占鸎漏漢宫語趂得¶
羅蓋天香歸來時候共留取玉闌春住¶
　　烏夜啼(題趙三畏舍/館中海棠)¶
醉痕深暈潮紅睡初濃寒食來時池館舊東風　銀燭¶
換月西轉夢魂中明日春和人去繡屏空¶
　　浪淘沙(有得越中故人贈/楊梅者為賦贈)¶
緑樹越溪灣過雨雲殷西陵人去暮潮還鉛淚結成紅¶
<pb:KR4j0048_WYG_003-19a>¶
粟顆封寄長安　别味帶生酸愁憶眉山小樓燈外練¶
花寒衫袖醉痕花唾在猶染㣲丹¶
　　踏莎行¶
潤玉籠綃檀櫻倚扇繡圏猶帶脂香淺榴心空疊舞裙¶
紅艾枝應壓愁鬟亂　午夢千山窗隂一箭香瘢新褪¶
紅絲腕隔江人在雨聲中晩風菰葉生秋怨¶
　　齊天樂(與江湖諸/友泛湖)¶
麴塵猶沁傷心水歌蟬暗驚春換露藻清啼煙蘿淡碧¶
<pb:KR4j0048_WYG_003-19b>¶
先結湖山秋怨波簾翠捲嘆霞薄輕綃汜人重見傍栁¶
追涼暫疎懐袖負紈扇　南花清鬭素靨畫船應不載¶
坡静詩巻泛酒芳筩題名蠧壁重集湘鴻江燕平蕪未¶
剪怕一夕西風鏡心紅變望眼愁生暮天菱唱逺¶
　　繞佛閣(與沈野逸東臯天/街盧樓追涼小飲)¶
夜空似水横漢静立銀浪聲杳瑶鏡奩小素娥乍起樓¶
心弄孤照絮雲未巧梧韻露井偏借秋早暗情多少怕¶
教徹膽寒光見懷抱　浪迹尚為客恨滿長安千古道¶
<pb:KR4j0048_WYG_003-20a>¶
還記暗螢穿簾街語悄歎步影歸來人鬢花老紫簫天¶
𣺌又露飲風前涼墮輕帽酒盃空數星横曉¶
　　秋蕋香(七/夕)¶
&KR0008;浴新涼睡早雪靨酒紅侵笑倚樓起把繡針小月冷¶
秋波夢覺　怕聞井葉西風到恨多少粉河不語墮秋¶
曉雲雨人間未了¶
　　疎影(賦墨梅照舊/刻暗香非)¶
占春壓一捲峭寒萬里平沙飛雪數㸃酥鈿萬古相思¶
<pb:KR4j0048_WYG_003-20b>¶
凌曉東風吹裂獨自曳横梢痩影入廣平裁氷詞筆記¶
五湖清夜推篷臨水一痕微月　何遜楊州舊事五更¶
夢半醒胡調吹徹若把南枝圖入凌煙香滿玉樓瓊闕¶
相將初試紅鹽味到煙雨青黄時節想雁空北落冬深¶
澹墨晚天雲濶¶
　　聲聲慢(畿漕廨建新/樓上梅津)¶
清漪街苑御水分流阿階西北青紅朱栱浮雲碧窗宿¶
霧濛濛璇題浄横秋影笑南飛不過新鴻延桂景見素¶
<pb:KR4j0048_WYG_003-21a>¶
娥梳洗微步瓊空　城外湖山十里想無時長敞罨畫¶
簾櫳暗栁回堤何須繋馬金狨鸎花翰林千首綵毫飛¶
海雨天風鳯池上又相思春夜夢中¶
　　木蘭花慢(送翁五/峯遊江)¶
送秋雲萬里算巻舒總何心歎路轉羊腸人營燕壘霜¶
滿蓬簮愁侵庾塵滿袖便封侯𨚗羨漢淮隂一醉蓴絲¶
膾玉忍教菊老松深　離音又聴西風金井樹動秋唫¶
向暮江目斷鴻飛𣺌𣺌天色沈沈沾襟四絃夜語問楊¶
<pb:KR4j0048_WYG_003-21b>¶
瓊往事到寒砧争似湖山歲晚静梅香底同斟¶
　　瑞鶴仙(丙午/重九)¶
亂雲生古嶠記舊遊惟怕秋光不早人生斷腸草歎如¶
今揺落暗驚懐抱誰臨晚眺吹臺髙霜歌縹緲想西風¶
此處留情肯著故山衰帽　聞道萸香西市酒熟東隣¶
浣花人老金鞭騕褭追吟賦倩年少想重來新雁傷心¶
湖上銷滅紅深翠窈小樓寒睡起無聊半簾晚照¶
　　浪淘沙(九日從吳/見山覔酒)¶
<pb:KR4j0048_WYG_003-22a>¶
山逺翠眉長髙處淒涼菊花清痩杜秋娘浄洗緑盃牽¶
露井聊薦幽香　烏帽壓吳霜風力偏狂一年佳節過¶
西廂秋色雁聲愁幾許都在斜陽¶
　　水調歌頭(賦方泉/望湖樓)¶
屋下半流水屋上幾青山賞心千頃明鏡入座玉光寒¶
雲起南峯未雨雲歛北峯初霽健筆寫青天俯瞰古城¶
堞不礙小闌干　繡鞍馬輭紅路乍回班層梯影轉停¶
午信手展緗編殘照游舩收盡新月書簾纔捲入在翠¶
<pb:KR4j0048_WYG_003-22b>¶
壺間天際笛聲起塵世夜漫漫¶
　　思佳客(賦半面/女髑髏)¶
釵燕櫳雲睡起時隔牆折得杏花枝青春半面粧如畫¶
細雨三更花又飛　輕愛别舊相知斷腸青塜幾斜暉¶
亂紅一任風吹起結習空時不㸃衣¶
　　垂絲釣(雲麓先生以畫/舫載洛花燕客)¶
徳風聴雨春殘落花門掩乍倚玉闌旋剪天豔攜醉靨¶
放遡溪游纜波光掩映燭花黯澹　碎霞澄水吳宫初¶
<pb:KR4j0048_WYG_003-23a>¶
試菱鑑舊情頓減孤負深盃灩衣露天香染通夜飲問¶
漏移幾㸃¶
　　喜遷鸎(賦王臞庵/與閒堂)¶
煙空白鷺乍飛下似呼行人相語細縠春波微痕秋月¶
曾認片帆來去萬頃素雲遮斷十二紅簾鈎處黯愁逺¶
向虹𦝫時送斜陽凝竚　輕許孤夢到海上幾宫玉冷¶
深窗戸遥指人間隔江燈火漠漠水蘋揺莫看葺斷磯¶
殘釣替却珠歌雪舞吟未了去匆匆清曉一闌煙雨¶
<pb:KR4j0048_WYG_003-23b>¶
　　西河(陪鶴林先/生登花園)¶
春乍霽清漣畫舫融洩螺雲萬疊黯凝秋黛蛾照水漫¶
將西子比西湖溪邊人更多麗步危徑攀豔蕋掬霞到¶
手紅碎青蛇細折　小迴廊去天半尺畫闌入暮起東¶
風栱聲吹下人世海棠藉雨半繡地殘寒退初卸羅綺¶
除酒消春何計高沙頭更續斜陽一醉雙玉盃和流花¶
洗¶
　　㸃絳唇¶
<pb:KR4j0048_WYG_003-24a>¶
推枕南窗練花寒入單紗淺雨簾不捲空礙調雛燕¶
一握柔葱香染榴巾汗音塵斷盡羅閒扇山色天涯逺¶
　　滿江紅(餞方蕙/巖赴闕)¶
竹下門敲又呼起蝴蝶夢清閒裏看隣牆梅子幾度仁¶
生燈外江湖多夜雨月邊河漢獨晨星向草堂清曉巻¶
琴書猿鶴驚　宫漏静朝馬鳴西風起已闗情料希音¶
不在女瑟媧笙蓮蕩折花香未晚野舟横渡水初晴看¶
髙鴻飛上碧雲中秋一聲¶
<pb:KR4j0048_WYG_003-24b>¶
　　祝英臺近(春日客龜/溪遊廢圃)¶
採幽香巡古苑竹冷翠微路鬭草溪根沙印小蓮步自¶
憐兩鬢清霜一年寒食又身在雲山深處　晝閒度因¶
甚天也慳春輕隂便成雨緑暗長亭歸夢趂風絮有情¶
花影闌干鸎聲門徑解留我霎時凝竚¶
　　珍珠簾(春日客龜溪過貴人家隔牆聞/簫鼓聲疑是按舞竚立久之)¶
蜜沈爐煗餘煙裏竚立行人官道麟帶壓愁香聴舞簫¶
雲𣺌恨縷情絲春絮逺悵夢隔銀瓶難到寒峭有東風¶
<pb:KR4j0048_WYG_003-25a>¶
垂栁學得腰小　還近緑水清明歎孤身如燕將花頻¶
繞細雨溼黄昏半醉歸懐抱蠧損歌紈人去久漫淚沾¶
香蘭如笑書杳念客枕幽單看春漸老¶
　　滿江紅(甲辰歲盤門外/寓居過重午)¶
結束蕭仙嘯梁鬼依還未滅荒城外無聊閒看野煙一¶
抹梅子未黄愁夜雨榴花不見簮秋雪又金羅紅字寫¶
香詞年時節　簾底事慿燕説合歡縷雙條脱自香銷¶
紅臂舊情都别湘水離魂菰葉怨揚州無夢銅華闕倩¶
<pb:KR4j0048_WYG_003-25b>¶
卧簫吹裂晚天雲看新月¶
　　木蘭花慢(餞趙/山臺)¶
指罘罳曉月動涼信又催歸正玉漲松波花穿畫舫無¶
限紅衣青絲傍橋淺繋問笛中誰奏鶴南飛西子氷綃¶
冷處素娥寳鏡圓時　清竒好借秋光臨水色寫瑶巵¶
向醉中織就天孫雲錦一杼新詩依稀數聲禁漏又東¶
華塵染帽簷緇争似西風小隊便椉鱸膾秋肥¶
　　極相思(題陳藏一/水月梅扇)¶
<pb:KR4j0048_WYG_003-26a>¶
玉纎風透秋痕涼與素懐分椉鸞歸後生綃浄剪一片¶
氷雲　心事孤山春夢在到思量猶斷詩魂水清月冷¶
香銷痩影人立黄昏¶
　　醉蓬萊(和方南/山韻)¶
碧天書信斷寳枕香留淚痕盈袖誰識秋娥比行雲纎¶
痩象尺&KR1898;爐翠鍖金縷記倚牀同繡月蟬瓊梳氷銷粉¶
汗南花&KR1898;透　盡是當時少年清夢臂約痕深帊綃紅¶
縐慿鵲傳音恨語多輕漏潤玉留情沈郎無奈向栁隂¶
<pb:KR4j0048_WYG_003-26b>¶
期候數曲催闌雙鋪深掩風鐶鳴獸¶
　　三部樂(賦姜石/帚漁隠)¶
江鶂初飛蕩萬里素雲際空如沫詠情吟思不在秦筝¶
金屋夜潮上明月蘆花傍釣蓑夢逺句清敲玉翠罌汲¶
曉欸乃一聲秋曲　片篷障雨椉風半竿渭水伴鷺汀¶
幽宿𨚗知煗袍挾錦低簾籠燭鼓春波載花萬斛帆鬛¶
轉銀河可掬風定浪息滄茫外天浸寒緑¶
　　秋思耗(荷塘為括蒼名姝/求賦聴雨小閣)¶
<pb:KR4j0048_WYG_003-27a>¶
堆枕香鬟側驟夜聲偏稱畫屏秋色風碎串珠潤侵歌¶
板愁壓眉窄動羅箑清商寸心低訴叙怨抑映夢窗零¶
亂碧待漲緑春深落花香汎料有斷紅流處暗題相憶¶
　歡夕簷花細滴送故人粉黛重飾漏侵瓊瑟丁東敲¶
斷弄晴月白怕一曲霓裳未終催去驂鳯翼歎謝客猶¶
未識漫痩却東陽燈前無夢到得路隔重雲雁北¶
　　法曲獻仙音(賦秋晚/紅白蓮)¶
風拍波驚露零秋覺斷緑衰紅江上豔拂潮粧澹凝氷¶
<pb:KR4j0048_WYG_003-27b>¶
靨别翻翠池花浪過數㸃斜陽雨啼綃粉痕冷宛相向¶
　指汀洲素雲飛過清麝洗玉井曉霞珮響寸藕折長¶
絲何郎心似春風蕩半掬微涼嬌蟬聲逺度菱唱伴鴛¶
鴦秋夢酒醒月斜輕帳¶
　　愁春未醒(侍雲麓先生登/飛翼樓觀雲)¶
東風未起花上纎塵無影峭雲溼凝酥深塢洗梅清釣¶
捲愁絲冷浮虹氣海空明若耶門閉扁舟去嬾客思鷗¶
輕　幾度問春倡紅冶翠空媚隂晴看真色千巖一素¶
<pb:KR4j0048_WYG_003-28a>¶
天澹無情醒看重開玉鈎簾外曉峯青相扶輕醉越山¶
更上臺最高層¶
　　月中行(和黄/復庵)¶
疎桐翠井蚤驚秋葉葉雨聲愁燈前倦客老貂裘燕去¶
栁邊樓　吳宫寂莫空煙水渾不認舊采菱洲秋花旋¶
結小盤虬蝶怨夜香留¶
　¶
　¶
<pb:KR4j0048_WYG_003-28b>¶
　¶
　¶
　¶
　¶
　¶
　¶
　¶
　夢窗丙稿巻三¶
